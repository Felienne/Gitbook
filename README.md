# Welkom bij Python in de klas!

Welkom op de pagina van 'Python in de klas'. Dit materiaal is bedoeld om Python-lessen te geven in een schoolse setting, met slides en werkbladen voor leerlingen. Het materiaal is gemaakt door Felienne Hermans, met hulp van Lisa van der Plas, Marijn van der Meer en VHTO. Op dit moment worden de lessen gebruikt op het Metis Montessori in Amsterdam en Lyceum Kralingen in Rotterdam. Ga jij de lessen ook gebruiken? Dan vinden we het leuk om van je te horen!

Meer weten? Lees de [handleiding](https://app.gitbook.com/@felienne/s/python-in-de-klas/handleiding), of bekijken meteen de [slides](https://slides.com/felienne/pidk-m1-l1a), [werkblad a](https://app.gitbook.com/@felienne/s/python-in-de-klas/module-nederlands/les-1a) \(voor klassikaal bij het digibord\) en [werkblad b](https://app.gitbook.com/@felienne/s/python-in-de-klas/module-nederlands/les-1b) \(voor achter de computer\) van de eerste les.


## Computer Science Certificate!
Het materiaal van Python in de klas wordt gebruikt in het Computer Science Certificate. Het Computer Science Certificate is een lesprogramma dat zich richt op programmeeronderwijs voor leerlingen in de onderbouw van het voortgezet onderwijs. Het lesprogramma is erop gericht om leerlingen stapsgewijs te begeleiden, feedback te geven en hen zelfvertrouwen op te laten bouwen door hen een erkend Computer Science-certificaat te laten behalen. Door leerlingen al op jongere leeftijd kennis te laten maken met programmeren willen we de keuze voor het vak Informatica in de bovenbouw stimuleren. Belangrijk speerpunten van het certificaat zijn genderinclusief onderwijs, diversiteit en maatschappelijke relevantie.

Het Computer Science Certificate bestaat uit de volgende onderdelen:
* Gastles door een IT-professional
* Lesmodules gebaseerd op 'Python in de klas'
* Online toetsing 
* Certificaat
* Extra mogelijkheid: ondersteuning door IT-student (tegen betaling)

Neem voor de gastles, nakijkmodules, certificaten en vragen contact op met VHTO via [vhto@vhto.nl](mailto:vhto@vhto.nl).

Meer informatie over Computer Science Certificate, waaronder ervaringen van leerlingen en docenten, is te vinden op onze [website](https://www.vhto.nl/projecten/computer-science-certificate/over-computer-science-certificate/). 
