# Les 4b

**Opdracht 1) Data splitsen in meerdere tabellen**

Bekijk de data van de [boekenwinkel](https://www.dropbox.com/s/f238jnrnxjlg4hs/Boekenwinkel.xlsx?dl=0). Alle namen van boeken staan in de tabel Boekverkopen. Dat willen we niet, we willen dat alle titels maar een keer voorkomen. Dat doen we in deze stappen:

**Stap 1.** Ga naar de tabel Boeken en geef iedere boek een eigen nummer. Er staan er al twee voor je klaar.

**Stap 2.** Ben je klaar met alle nummers? Vervang dan alle boektitels door hun nummer. Dus De kleine blonde dood door 1 en Koning van Katoren door 2 etc.

**Opdracht 2) Games data**

In het bestand [games\_verkoop](https://www.dropbox.com/s/ot971wworatqocg/games\_verkoop.xlsx?dl=0) vind je data over spellen. Kun jij de data analyseren? Bijv:

* Welke spellen zijn het meest gekocht in Europa?
* Welke genres (soorten spellen zoals strategie of shooter) waren het populairst in de jaren 90?
* Welke uitgever (publisher) maakt de succesvolste spellen?

Je mag ook zelf formules bedenken om uit te rekenen!

**Opdracht 3) Vliegtuigroutes (X)**

In het bestand [vliegtuig\_routes](https://www.dropbox.com/scl/fi/nnxsiz924w0u9a5b5cr41/vliegtuig\_routes.xlsx?dl=0\&rlkey=92kb31a9be21pnsam1ycsi69c) vind je vliegreizen van en naar verschillende vliegvelden. Je kunt ook het soort vliegtuig zien.

Kun jij een mooie datavisualizatie maken met deze data? Bijv:

* Welke luchthavens zijn het drukst (hebben de meeste vluchten)? Maak een staafdiagram!
* Waar kun je komen vanuit Schiphol (AMS) zonder overstappen?

Op het tabblad vliegvelden kun je de gps coördinaten zien van alle vliegvelden onder latitude en longitude. Daarmee kun je ook van alles berekenen! Bijv:

* Welke vlucht is het langste? Tips:
  * Haal van begin- en eindpunt (source en destination) de latitude en longitude op
  * Bereken dan met Pythagoras de hemelsbrede afstand
* Welk soort vliegtuig vliegt het verste gemiddeld?
  * Bereken eerst de afstand voor alle vluchten en gebruikt dan gemiddelde.als per vliegtuigtype

Als je er echt voor wilt gaan, kijk dan eens of het je lukt om de vliegreizen op een wereldkaart te zetten door naar de GPS coördinaten te kijken!



